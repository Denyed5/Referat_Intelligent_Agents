
<!DOCTYPE html>
<html lang="bg">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Интелигентни агенти - Основна част</title>
  <link rel="stylesheet" href="style.css" />
  <script src="script.js" defer></script>
</head>
<body>
  <div class="background"></div>
  <nav>
    <a href="intro.html">Увод</a>
    <a href="main.html">Основна част</a>
    <a href="sources.html">Източници</a>
  </nav>
  <main>

<section class="content-box"><h2>2. Понятие и обща характеристика на интелигентните агенти</h2>
<p>Интелигентният агент е система, която събира информация от околната среда, обработва я и предприема действия, за да постигне конкретна цел.[1] За разлика от обикновените автоматични системи, интелигентните агенти могат да се адаптират към измененията в средата, в която се намират. [4]</p>
<p>За да извършват своята дейност всеки един интелигентен агент разполага с три основни компонента: сензори, изпълнители и програма/алгоритъм. Всеки един от тези компоненти трябва да е наличен, за да може да се осъществи дейността на агента. [1]</p>
<p>Сензорите могат да са под всякаква форма. Едни от основните са например камера, микрофон или някакъв софтуерен вход (в случай, че агента не е физически). След получаване на тази информация, програмата - „мозъкът на агента“, обработва информацията и определя оптималното действие. Следващата стъпка от процеса е извършване на действието, което агентът е определил като оптимално за текущата ситуация, като това се случва с помощта на изпълнителите, които могат да бъдат – роботизирана ръка, изпращане на дадено съобщение, команда към друга машина и др.</p>
<p>Този процес можe да се опише като цикъл: агентът възприема средата чрез сензори, анализира ситуацията, използвайки своя алгоритъм и предприема съответно действие, което е сметнал за рационално. Този процес се повтаря, което помага на агентите да се адаптират и да реагират динамично на промените в средата. [1]</p>
<p>Примери за интелигентни агенти, с които се сблъскваме ежедневно, са системите за препоръчване на дадено съдържание в платформата на YouTube и другите социални мрежи, тъй като те възприемат потребителското поведение и предлагат сходно съдържание. Друг пример би била прахосмукачката робот, която възприема средата, чрез сензори и определя дали има препятствие пред нея, след което определя подходящото действие, за да го избегне.</p>
<p>Възприятията, които получава агента, с помощта на своите сензори, се съхраняват в паметта, която също е важна част от интелигентния агент. Последователността от възприятия е пълната история на всички входни данни, които дадения агент е получил през жизнения си цикъл. Затова може да се заключи, че всички действия, които агента предприема, зависят от миналите му решения и възприятия. [1]</p>

</section><section class="content-box"><h2>3. Критерии за рационалност и взаимодействие със средата</h2>
<p>Интелигентните агенти се очаква да вземат най-добрите и рационални решения, спрямо информацията, която са получили. Един агент се счита за рационален, ако за всяка ситуация избира действие, което води до най-добрия резултат спрямо целите и данните, които е получил от средата. Рационалността за един агент зависи от възприятията му до момента, целите, които са му поставени, действията, които е възможно да извърши, и дали е бил запознат със средата, в която се намира, предварително. [1]</p>
<p>Според Ръсел и Норвиг има 5 характеристики на една среда, които играят важна роля в процеса по вземане на решения на даден агент. Първата характеристика определя дали една среда е напълно или частично наблюдаема от агента. Една среда е напълно наблюдаема ако агента разполага с всички необходими сензори за възприемането й, а частично наблюдаема, когато дадени сензори липсват или са повредени. [1]</p>
<p>Втората характеристика на средата е определена или неопределена. Определените среди са тези, които имат конкретни оптимални решения. Такава среда е играта на шах. Неопределена е средата, в която действията, които предприемат другите участници в нея, водят до непредсказуеми резултати. Една такава среда е градската обстановка и взаимодействието между автомобилите по пътната мрежа.[1]</p>
<p>Третата характеристика на средата е дали тя е статична или динамична. Това се определя от това дали средата се променя независимо от агента. Например ако вземем примера от по-рано, средата на прахосмукачката робот е динамична понеже, въпреки че е изчистила дадена област от своята среда, тя може отново да бъде замърсена. [1]</p>
<p>Четвъртата характеристика е дали средата е крайна или непрекъсната. Крайната е тази, в която е нужно да се вземат краен брой решения. В непрекъснатата е нужно да се вземат решения, които са с по-голяма продължителност и могат да бъдат прекъснати, поради промяна на средата и вземането на друго решение.[1]</p>
<p>Последната основна характеристика е дали в средата участва един или много агенти. В средата с един агент, няма други агенти, които да взаимодействат помежду си. Важно е обаче, в средите с множество агенти, да се определят какви са отношенията между тях и как да действат един спрямо друг. [1][2]</p>

</section><section class="content-box"><h2>4. Видове интелигентни агенти</h2>
<p>Съществуват различни видове интелигентни агенти, които се различават по начина, по който обработват и съхраняват информация, както и как вземат решения. Подходящият вид агент зависи от целите, които са му възложени, задачите, които трябва да изпълни, и средата в която ще действа. [1][3]</p>

<h3>4.1 Прости рефлексни агенти</h3>
<p>Простите рефлексни агенти са най-базовият тип агенти. Те действат според предварително зададени правила, като вземат решения единствено въз основа на текущата информация, получена от средата. Пример за такъв агент е устройство, което включва лампа или отваря врата, когато засече движение. Накратко, простият рефлексен агент няма памет и реагира само на конкретното възприятие в дадения момент. [5]</p>
<p>Типично правило за този тип агенти е – ако се случи събитие „а“, тогава извърши действие „б“. Това правило се споменава и като „условие-действие“ (condition-action rule). [1]</p>

<h3>4.2 Рефлексни агенти с модел на света</h3>
<p>Рефлексните агенти с модел на света са подобрена версия на простите рефлексни агенти. За разлика от тях, този вид агенти пазят в паметта си вътрешно представяне за света. Това позволява да се избягват препятствия, с които агента вече се е сблъсквал, както и да се взема в предвид при вземане на решения. [5] Паметта на този тип агенти е и основното им предимство, като това им помага да се справят добре в частично наблюдаеми среди. [1][5] За пример за такъв агент може да се даде робот, който трябва да открие изхода на лабиринт. Той ще може да запази пътя, по-който е минал, в паметта си и това ще му позволи да премине през лабиринта по-ефикасно, като не повтаря една и съща грешка множество пъти.</p>

<h3>4.3 Целево-базирани агенти</h3>
<p>Целево-базираните агенти използват вътрешно представяне на света, както и памет за минали състояния и предишни действия, за да планират действията си с цел постигане на определена цел. Те намират широко приложение в роботиката и автономните автомобили, където постигането на конкретна цел е от ключово значение. Друга съществена черта, която ги отличава от предходно разгледаните видове агенти, е способността им да избират между множество алтернативни действия, като итеративно анализират възможностите, за да достигнат до оптимално и рационално решение. Благодарение на тези характеристики, те са значително по-гъвкави и ефективни в динамични среди. [1][4][5]</p>

<h3>4.4 Агенти основани на полезност</h3>
<p>Агентите, основани на полезност, надграждат целево-базираните агенти чрез добавяне на механизъм за оценка на възможните действия спрямо предварително зададени критерии. Докато целево-базираните агенти могат успешно да достигнат своята цел в динамична среда, те не са в състояние да различават кои са по-добри, или по-лоши пътища до определената цел. Агентите основани на полезност преодоляват това ограничение, като оценяват всяко възможно действие според очакваната му ефективност или предпочитание. Например, ако такъв агент управлява автомобил, той не само ще избере път до дестинацията, но и ще предпочете този, който изисква най-малък разход на гориво или минимизира времето за пътуване. [1][3]</p>

<h3>4.5 Обучаващи се агенти</h3>
<p>Обучаващите се агенти представляват най-гъвкавия и самостоятелен тип интелигентни агенти. Те не се ограничават само с предварително зададени правила, а могат да се усъвършенстват с времето, като променят своето поведение в зависимост от резултатите, които постигат. Основните им части включват: обучаващ модул, който събира и анализира опит; изпълнителен модул, който извършва действията в средата; оценяващ модул, който преценява колко добре е изпълнена задачата; модул за нови решения, който насърчава агента да изпробва нови възможности. Благодарение на това, агентът става по-ефективен с всяка нова ситуация. Обучението може да бъде: насочено (при наличие на правилен отговор), самостоятелно (при търсене на зависимости в данните), или чрез възнаграждение и наказание, където агентът учи кое поведение води до най-добър резултат. Обучението чрез възнаграждение се базира на точкова система, която агента взима под внимание, когато прави решения. Когато вземе неефикасно решение агентът бива наказан, а при оптимално решение бива поощрен. Такива агенти се използват в много области – например в препоръчителни системи, които се адаптират според интересите на потребителя (системи използвани в социалните мрежи), или в роботи, които подобряват движението си, като избягват препятствия. [1][2][5]</p>

</section><section class="content-box"><h2>5. Заключение</h2>
<p>Интелигентните агенти са основна част от съвременните системи с изкуствен интелект, те позволяват на машините да възприемат, анализират и взаимодействат със средата, в която се намират, по рационален начин. Разглеждането на горепосочените видове агенти, дава ясна представа, че всеки един от тези видове агенти има своето приложение в реални ситуации. В заключение може да се каже, че интелигентните агенти не само са основна част от съвременният изкуствен интелект, но и продължават да се развиват и да допринасят за развитието на изкуствения интелект и неговото влияние върху живота.</p>

</section><div class="bottom-nav">
      <a href="intro.html" class="nav-btn">⬅ Назад</a>
      <a href="intro.html" class="nav-btn">🏠 Начало</a>
      <a href="sources.html" class="nav-btn">Напред ➡</a>
    </div>
    
  </main>

  <footer class="site-footer">
    Даниел Лъчезаров Лазаров, ФН: 226186 – Русенски университет „Ангел Кънчев“
  </footer>
</body>
</html>

